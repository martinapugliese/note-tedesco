---
icon: hand-wave
layout:
  width: default
  title:
    visible: true
  description:
    visible: false
  tableOfContents:
    visible: true
  outline:
    visible: true
  pagination:
    visible: true
  metadata:
    visible: true
---

# Ciao!

Questo sito raccoglie una serie di **note grammaticali sulla lingua tedesca** che sto scrivendo gradualmente. Sono italiana, studio il tedesco per semplice interesse e piacere da qualche anno e avendo piano piano accumulato diverse pagine scritte a mano (e ben classificate) sui diversi argomenti ho pensato di trasformarle in versione digitale e aprirle al mondo. Ho una passione per la linguistica di vecchia data, e mi piace anche apprendere le lingue, di solito partendo da autodidatta.

Il progetto è vivo e probabilmente lo resterà a lungo: per ora ci sono poche pagine (ne ho molte ancora parziali da finire), pubblico quelle finite a poco a poco, che vedete qui. Piano piano aggiungo anche le referenze a libri e materiale online di qualità che conosco e uso regolarmente, ma ci possono essere anche link a materiale esterno particolare per ogni pagina.

## Chi sono

Mi chiamo Martina Pugliese, sono una con un sacco di curiosità a cui piace imparare di tutto. Questo è il [mio sito](https://martinapugliese.github.io/).

## Struttura & co.

Il punto di vista e l'approccio alla grammatica saranno per ovvi motivi quelli italiani.&#x20;

Vero è che i concetti grammaticali generali di una lingua, almeno parlando di lingue indoeuropee, sono gli stessi - per esempio la categorizzazione lessicale in parti del discorso (verbi, sostantivi, avverbi, articoli, pronomi etc) o la coniugazione dei verbi divisa per tempi e modi - ma ci possono essere differenze non da poco. Gli avverbi tedeschi, per dirne una, sono una categoria molto meno formale e precisa di quelli italiani: sono avverbi anche cosa che in italiano classificheremmo come preposizioni o particelle perché la categorizzazione è sintattica (cioè dipende dalla posizione e funzione nella frase) - una buona pagina con esempi la trovate [qui](https://www.letuelezioni.it/blog/classificazione-esempi-degli-avverbi-tedesco).

## Convenzioni

* _Frasi di esempio sono riportate in corsivo, di solito con la parte sostanziale **in grassetto**_
* _I suffissi li indico come -\[suff], i prefissi come \[pre]-_
* _Se mi serve abbreviare, M/F/N denotano i tre generi del tedesco (maschile, femminile, neutro) e S/P singolare/plurale_

## Errori & imprecisioni

Se ne trovate, mi fa tanto piacere saperlo - contattatemi ([LinkedIn](https://www.linkedin.com/in/martinapugliese/), [Bluesky](https://bsky.app/profile/martinapugliese.bsky.social))!
