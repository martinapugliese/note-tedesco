# Verbi forti (starke Verben)

I verbi cosiddetti "forti" sono quelli che:

* in coniugazione cambiano la vocale della radice nel passaggio da Infinitiv e Präsens al Präteritum e poi al Partizip II - questo processo si chiama **Ablaut**<sup>1</sup>, si deve al proto-indoeuropeo<sup>2</sup> e segue 7 classi<sup>3</sup>
* usano il suffisso _**-en**_ nel Partizip II

### Le 7 classi, con esempi

Nota: le vocali mostrate includono anche le versioni con Umlaut (cioè se si indica una "a" nello specchietto si intende anche il caso di verbi con "ä"). Per ogni classe mostriamo sia l'infinito che il presente, per evidenziare quale sia lo schema della radice.

#### Prima classe: ei - ie - ie / ei - i - i

<table><thead><tr><th width="124.8621826171875">Infinitiv</th><th>Präsens III S</th><th>Präteritum III S</th><th>Partizip II</th></tr></thead><tbody><tr><td><em>schreiben</em></td><td><em>schr<strong>ei</strong>bt</em></td><td><em>schr<strong>ie</strong>b</em></td><td><em>geschr<strong>ie</strong>ben</em></td></tr><tr><td><em>bleiben</em></td><td><em>bl<strong>ei</strong>bt</em></td><td><em>bl<strong>ie</strong>b</em></td><td><em>gebl<strong>ie</strong>ben</em></td></tr><tr><td><em>schneiden</em></td><td><em>schn<strong>ei</strong>det</em></td><td><em>schn<strong>i</strong>tt</em></td><td><em>geschn<strong>i</strong>tten</em></td></tr><tr><td><em>reiten</em></td><td><em>r<strong>ei</strong>tet</em></td><td><em>r<strong>i</strong>tt</em></td><td><em>ger<strong>i</strong>tten</em></td></tr></tbody></table>

#### Seconda classe: ie - o - o

<table><thead><tr><th width="120.5113525390625">Infinitiv</th><th>Präsens III S</th><th>Präteritum III S</th><th>Partizip II</th></tr></thead><tbody><tr><td><em>fliegen</em></td><td><em>fl<strong>ie</strong>gt</em></td><td><em>fl<strong>o</strong>g</em></td><td><em>gefl<strong>o</strong>gen</em></td></tr><tr><td><em>verlieren</em></td><td><em>verl<strong>ie</strong>rt</em></td><td><em>verl<strong>o</strong>r</em></td><td><em>verl<strong>o</strong>ren</em></td></tr></tbody></table>

#### Terza classe: i - a -u / i - a - o

<table><thead><tr><th width="123.6844482421875">Infinitiv</th><th>Präsens III S</th><th>Präteritum III S</th><th>Partizip II</th></tr></thead><tbody><tr><td><em>finden</em></td><td><em>f<strong>i</strong>ndet</em></td><td><em>f<strong>a</strong>nd</em></td><td><em>gef<strong>u</strong>nden</em></td></tr><tr><td><em>trinken</em></td><td><em>tr<strong>i</strong>nkt</em></td><td><em>tr<strong>a</strong>nk</em></td><td><em>getr<strong>u</strong>nken</em></td></tr><tr><td><em>beginnen</em></td><td><em>beg<strong>i</strong>nnt</em></td><td><em>beg<strong>a</strong>nn</em></td><td><em>beg<strong>o</strong>nnen</em></td></tr><tr><td><em>schwimmen</em></td><td><em>schw<strong>i</strong>mmt</em></td><td><em>schw<strong>a</strong>mm</em></td><td><em>geschw<strong>o</strong>mmen</em></td></tr></tbody></table>

Nota: _helfen_ appartiene a questa classe (e non alla IV), perché in realtà il meccanismo di Ablaut, che viene dal proto-indoeuropeo, identifica le classi attraverso le vocali ma anche le consonanti circostanti - _helfen_ e _nehmen_ sono in classi diverse perché lo erano nel PIE (proto-indoeuropeo) a causa del contributo alla vocale delle diverse consonanti<sup>4</sup>.

#### Quarta classe: i(e) - a - o

| Infinitiv  | Präsens III S | Präteritum III S | Partizip II      |
| ---------- | ------------- | ---------------- | ---------------- |
| _nehmen_   | _n**i**mmt_   | _n**a**hm_       | _gen**o**mmen_   |
| _sprechen_ | _spr**i**cht_ | _spr**a**ch_     | _gespr**o**chen_ |

#### Quinta classe: i - a - e

<table><thead><tr><th width="99.125">Infinitiv</th><th>Präsens III S</th><th>Präteritum III S</th><th>Partizip II</th></tr></thead><tbody><tr><td><em>geben</em></td><td><em>g<strong>i</strong>bt</em></td><td><em>g<strong>a</strong>b</em></td><td><em>geg<strong>e</strong>ben</em></td></tr><tr><td><em>essen</em></td><td><em><strong>i</strong>sst</em></td><td><em><strong>a</strong>ß</em></td><td><em>geg<strong>e</strong>ssen</em></td></tr><tr><td><em>sitzen</em></td><td><em>s<strong>i</strong>tzt</em></td><td><em>s<strong>a</strong>ß</em></td><td><em>ges<strong>e</strong>ssen</em></td></tr><tr><td><em>liegen</em></td><td><em>l</em><strong>i</strong><em>egt</em></td><td><em>l<strong>a</strong>g</em></td><td><em>gel<strong>e</strong>gen</em></td></tr></tbody></table>

#### Sesta classe: a - u - a / e - u(a) - a

<table><thead><tr><th width="111.62396240234375">Infinitiv</th><th>Präsens III S</th><th>Präteritum III S</th><th>Partizip II</th></tr></thead><tbody><tr><td><em>fahren</em></td><td><em>f<strong>ä</strong>hrt</em></td><td><em>f<strong>u</strong>hr</em></td><td><em>gef<strong>a</strong>hren</em></td></tr><tr><td><em>tragen</em></td><td><em>tr<strong>ä</strong>gt</em></td><td><em>tr<strong>u</strong>g</em></td><td><em>getr<strong>a</strong>gen</em></td></tr><tr><td><em>stehen</em></td><td><em>st<strong>e</strong>ht</em></td><td><em>st<strong>a</strong>nd</em></td><td><em>gest<strong>a</strong>nden</em></td></tr></tbody></table>

#### Settima classe (Reduplikationsklasse): a(u) - ie - a(u) / ei - ie - ei / u - ie - u / a - i - a

La settima classe è in realtà una classe a se, non segue lo schema canonico della Ablaut perché raccoglie verbi che anticamente (nel Proto-Germanico) si coniugavano per Reduplikation, ovvero per ripetizione, dal presente al passato, della prima consonante e della vocale della radice.

| Infinitiv    | Präteritum (I S) | Partizip II    |
| ------------ | ---------------- | -------------- |
| _f**a**llen_ | _f**ie**l_       | _gef**a**llen_ |
| _l**a**ssen_ | _l**ie**ß_       | _gel**a**ssen_ |
| _h**ei**ßen_ | _h**ie**ß_       | _geh**ei**ßen_ |
| _r**u**fen_  | _r**ie**f_       | _ger**u**fen_  |
| _f**a**ngen_ | _f**i**ng_       | _gef**a**ngen_ |

***

## Referenze ulteriori

* Due schemini ([qui](https://www.nthuleen.com/teach/grammar/verbclasseschart.html), [qui](https://de.wikipedia.org/wiki/Liste_starker_Verben_\(deutsche_Sprache\))) delle 7 classi di verbi forti, con più esempi di quelli che ho messo sopra - si noti che nel primo ci sono alcune lievi discrepanze con la classificazione di sopra.
* [La Ablaut nella lingua protoindoeuropea e nelle lingue europee](https://academiaprisca.org/indo-european-grammar/2-letters-sounds-3-words.htm), da "**A grammar of modern Indo-European**", C Quiles, 2012.
* W P Lehmann, J Slocum, [**A grammar of Proto-Germanic**](https://folksprak.org/common/material/pdf/A-Grammar-of-Proto-Germanic.pdf?utm_source=chatgpt.com), 2014



***

<sup>1</sup>_"Abstufung der Laute", ovvero alterazione di vocale, in inglese "vowel shift"._

<sup>_2_</sup>_La Ablaut è un fenomeno che riguarda le lingue indoeuropee in generale, anche se si vede soprattutto nei verbi delle lingue germaniche. Le 7 classi del tedesco si ritrovano infatti anche in inglese. Nelle lingue romanze la Ablaut rimane in forma molto più debole, essendosi stabilito invece un processo di suffissazione per la formazione dei tempi verbali - il latino porta segni di Ablaut nella fossilizzazione di schemi specifici, e.g. vidēre – vīdī – vīs&#x75;_&#x73;, _che diventa vedere - vidi - visto in italiano_, _ma si tratta solo di residui lessicali e non di vere classi grammaticali._

<sup>3</sup>_Questa è una delle possibili categorizzazioni (quella storica, mutuata dal proto-indoeuropeo), ma i verbi si possono classificare anche in modo diverso, per esempio_ [_a seconda di come si comporta il participio rispetto all'infinito._](https://germanforenglishspeakers.com/strong-verbs-by-vowel-pattern/)

<sup>4</sup>Vedi, per approfondire, [questa spiegazione dettagliata](https://gemini.google.com/share/169b8afe517b) (grazie a Gemini).
